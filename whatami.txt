ég fyllist kaffivímu og zóna út... lokuð augun og hugurinn syndir um herbergið í sælu sinni... hvaðan kemur þessi óáþreifanlega, sveimandi hamingja? ég finn hana í bringubeinunum og löppunum... í líkama mínum... af hverju er líkami minn uppruni sælunnar? af hverju er vera mín bundin við hann? hann er reyndar mjög fínn - guðdómlegt verkfæri sálarinnar... hann læknar sjálfan sig og aðlagast aðstæðum og gerir mér kleift að ferðast um heiminn... fullkomið... í honum hef ég klifin þrepin til machu picchu og tind esjunnar... í honum gæti ég lært að gera allflesta þá hluti sem ég hef séð mannslíkamann gera, með berum augum og gegnum internetið, ég gæti gert fimleika, kafað djúpt, orðið geimfari, því hvers vegna að binda sig við jörðina? lífið er ævintýri og við erum ekki nógu gráðug, ég ætti að reyna að koma mér í geimskip og fljúga til annarra plánetna sem allra fyrst, ég ætti að gera það að mínu markmiði að terraforma mars og búa þar og miklu víðar...

hvað er ég? ég gæti sagt: ég er eða heiti þór, 23 ára mannvera og íslendingur, en af hverju að skilgreina sig svona þröngt, af hverjum setjum við markið svona lágt í lífinu? og er þetta endilega satt, hvaðan komum við áður en við fæðumst, hvert förum við þegar við deyjum? ég er vera... sem upplifir heiminn... alvera? og efnið í mér er kannski jafn gamalt og alheimurinn og ég er kannski jafn gamall og alheimurinn, ódauðlegur líkami og sál... ég veit ekki hvað er satt, en ef ég ætti að lýsa mér myndi ég byrja á að segja "ég er vera" (frekar en "ég er maður"), en jafnvel það er ekki endilega rétt... hvað er þetta "ég"? þetta egó? er ég til aðskilinn alheiminum? er ég hluti af hinni guðdómlegu veru sem er alheimurinn, er ég að vakna fyrir þeirri staðreynd, er ég að vakna upp úr eilífri endurfæðingu sálanna, er ég að öðlast nirvana - og er ég þá ekki vera sem upplifir alheiminn eftir allt saman, heldur hið guðdómlega sjálf? 

ég er hluti af manninum en bara eins mikið og ég mun seinna vera hluti af öðrum geimverum, ég er heimsborgari og þá meina ég ekki bara jarðarinnar, í svalri næturgolunni stekk ég upp og gríp í fætur þyrlunnar sem sveiflar mér yfir mánaslegið hafið og flytur mig í átt til stjarnanna og líkami minn brennur upp er ég þýt upp í gegnum veðurhvolfin og er ég kem út í geimtómið stíg ég út úr mennskum eldflaugalíkama mínum eins og snákur sem skiptir um ham og ég verð kristalvera sem stekkur milli stjarna næturhiminsins eins og steina á straumhörðum læk kosmóssins... og ég dýfi mér inn í eina plánetuna og hugsanatengist öllum lífverum hennar eins og vúlkani og ég er hluti og elskandi alls alheimsins og þrái líkamlegan samruna með stelpunum og náttúrunni líka: tunga mín leikur við ávextina og hendurnar klifra í trjánum og breytið walt whitman í konu og ég skal vera elskhugi hennar - ég er öll veröldin, allur heimurinn, nei, það er allt of smátt, ég er allar víddir hans líka, það er ekki hægt, það er ekki hægt, það er ekki hægt, það er ekki hægt að sprengja alsælu mína, lífið er fullkomið, lífið er fullkomið, lífið er fullkomið, lífið er fullkomið, lífið er fullkomið, lífið er fullkomið.
