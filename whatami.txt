hvað er ég - hugleiðingar um fullkomnun, líkamann, sjálfið, guðdómleikann, kosmósinn
 
ég fyllist kaffivímu og finn fyrir alsælu í og með líkama minn, hann er svo fullkomið verkfæri til þess að upplifa heiminn, stunda íþróttir, klífa upp til machu picchu og ofan á esjuna og til að tengjast og snerta veröldina og hennar skepnur og ég ætti að reyna að koma mér í geimskip og fljúga til annarra plánetna sem allra fyrst, ég ætti að gera það að mínu markmiði að terraforma mars og vera með fyrstu mönnunum sem búa þar og miklu víðar...

hvað er ég? ég gæti sagt: ég er eða heiti þór, 23 ára íslendingur, en af hverju að skilgreina sig svona þröngt, af hverjum setjum við markið svona lágt í lífinu? ég er vera... sem upplifir heiminn... og efnið í mér er kannski jafn gamalt og alheimurinn og ég er kannski jafn gamall og alheimurinn, ódauðlegur líkami og sál... ég veit ekki hvað er satt, en ef ég ætti að lýsa mér myndi ég byrja á að segja "ég er vera", en jafnvel það er ekki endilega rétt... hvað er þetta "ég"? þetta egó? er ég til aðskilinn alheiminum? er ég hluti af hinni guðdómlegu veru sem er alheimurinn, er ég að vakna fyrir þeirri staðreynd, er ég að vakna upp úr eilífri endurfæðingu sálanna, er ég að öðlast nirvana - og er ég þá ekki vera sem upplifir alheiminn eftir allt saman, heldur hið guðdómlega sjálf? 

ég er hluti af manninum en bara eins mikið og ég mun seinna vera hluti af öðrum geimverum, ég er heimsborgari og þá meina ég ekki bara jarðarinnar, í svalri næturgolunni stekk ég upp og gríp í fætur þyrlunnar sem sveiflar mér yfir mánaslegið hafið og flytur mig í átt til stjarnanna og líkami minn brennur upp er ég þýt upp í gegnum veðurhvolfin og er ég kem út í geimtómið stíg ég út úr mennskum eldflaugalíkama mínum eins og snákur sem skiptir um ham og ég verð kristalvera sem stekkur milli stjarna næturhiminsins eins og steina á straumhörðum læk kosmóssins... og ég dýfi mér inn í eina plánetuna og hugsanatengist öllum lífverum hennar eins og vúlkani og ég er hluti og elskandi alls alheimsins og þrái líkamlegan samruna með stelpunum og náttúrunni líka: tunga mín leikur við ávextina og hendurnar klifra í trjánum og breytið walt whitman í konu og ég skal vera elskhugi hennar - ég er öll veröldin, allur heimurinn, nei, það er allt of smátt, ég er allar víddir hans líka, það er ekki hægt, það er ekki hægt, það er ekki hægt, það er ekki hægt að sprengja alsælu mína, lífið er fullkomið, lífið er fullkomið, lífið er fullkomið, lífið er fullkomið, lífið er fullkomið, lífið er fullkomið.
